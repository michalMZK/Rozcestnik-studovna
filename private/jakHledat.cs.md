# Jak hledat v digitální knihovně
Dokumenty v digitální knihovně lze hledat různými způsoby. 

### Hlavní vyhledávácí řádek
V <a class="external" href="http://kramerius.mzk.cz/" target="_blank">digitální knihovně</a> se nachází hlavní vyhledávací řádek v horní části obrazovky. Jde o jednoduché vyhledávání. Vedle něj je pokročilé vyhledávání, kde je možné upřesnit dotaz podle autora, názvu nebo roku vydání. 

![](/images/help/jakHledat/jednoducheHledavani.png)

### Záložky
Pod vyhledáváním se nachází záložky:
* Vybrané - doporučené tituly k přečtení
* Nejnovější - tituly, které jsou nově digitalizovány
* Navigace - procházení podle typu dokumentu
* Tituly - kategorické procházení podle názvu titulu
* Autoři - kategorické procházení podle jména autora
* Virtuální sbírky - tématické sbírky v Digitální knihovně MZK, při výběru konkrétní sbírky se zobrazí seznam dokumentů a celá digitální knihovna se omezí na danou sbírku. Omezení na sbírku zrušíte pomocí šipky v pravém horním rohu.

### Časová osa
Na hlavní stránce vlevo se nachází časová osa, kde jsou dokumenty vyhledány podle rozsahu let vydání.

### Filtry
Při zadání dotazu se objeví obrazovka s vyhledanými dokumenty. Vlevo se nachází sloupec s filtry, pomocí kterých je možné dotaz ještě více upřesnit. Použité filtry vidíte nahoře a můžete je jednoduše zrušit pomocí křížku.

### Hledání v dokumentu
Prohledávat lze také plný text dokumentu. Pokud máte otevřený konkrétní dokument, po levé straně se nachází výpis stran (stromová struktura) a nad ním je záložka s lupou. Tu vyberte a objeví se vyhledávací okno, do kterého zadáte hledaný výraz.

### Odkaz v katalogu MZK
Ke konkrétnímu dokumentu se můžete dostat také z <a class="external" href="https://vufind.mzk.cz/" target="_blank">katalogu</a>
prostřednictvím odkazu s označením “Digitalizovaný dokument”

![](/images/help/jakHledat/katalog.png)
